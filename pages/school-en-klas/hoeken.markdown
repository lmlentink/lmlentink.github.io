---
title: Hoeken in de klas
permalink: "/school-en-klas/hoeken/"
layout: page-fullwidth
teaser: Een fijne plek om te leren
header:
  image_fullwidth: school.jpg
---

Hoeken zijn in een kleuterklas erg belangrijk. De kinderen spelen, leren en ontdekken daar! Daarom is het ook belangrijk dat de hoeken uitdaging bieden en dat ze daar zelfstandig aan de slag kunnen. 

### &lt;ul&gt; Unordered Lists
In de kleuterklas heb je vaak een paar vaste hoeken zoals:
•	Huishoek
•	Bouwhoek
•	Constructiehoek
•	Lees/schrijfhoek
•	Atelier 
•	Computerhoek/Tablets
### &lt;dl&gt; Definition Lists

Je kunt heel makkelijk de vaste hoeken in de klas verrijken door daar nieuwe elementen aan toe te voegen. Maar daarnaast zijn er ook nog andere leuke hoeken die je kunt maken, die eventueel bij je thema horen of om eens wat te wisselen in de klas. Ideeën kunnen zijn: 
•	Rekenhoek
•	Winkelhoek
•	Timmerhoek
•	Zand/watertafel
•	Muziekhoek
•	Ontdekhoek 

De hoeken zijn hieronder uitgewerkt.

**Huishoek**
De basis van een huishoek bestaat vaak uit een tafel met stoelen, een kookstel met pannen, borden, bekers, bestek en eten. Daarnaast zijn er verkleedkleren, babypoppen, een poppenbedje.
Je kunt de huishoek verrijken op de volgende manieren:
Je kunt een knuffel huisdier toevoegen. Zoals een kat, hond, een vis in een kom of een hamster met een kooitje. Een ander idee voor de huishoek is bijvoorbeeld schoonmaakspullen. Een emmertje, veger en blik, een wisser met doekjes of misschien wel een wasmachine met een waslijn en knijpers.
En tot slot afhankelijk van het thema kun je vaak ook de huishoek inzetten! Ideeën zie je bij het kopje thema’s. 

**Bouwhoek**
De basis van een bouwhoek bestaat uit blokken. Veel blokken. In allerlei soorten en maten. En een kleed om het geluid van de blokken te dempen. 
Je kunt de bouwhoek verrijken door er voorbeelden van bouwwerken bij te leggen, maar ook door eens andere materialen neer te leggen. Bijvoorbeeld heel veel gekleurde schuursponsjes of stenen. 
Maar ook papier om zelf het bouwwerk na te tekenen of om een plan te maken voor een bouwwerk. Voor meer ideeën kijk ook eens bij de thema’s hoe een bouwhoek ingezet kan worden. 

**Constructiehoek**
De constructiehoek bestaat vaak uit een kast met bakken met verschillende materialen. Daarbij ligt vaak een kleed of de kinderen kunnen ermee aan tafel spelen. Het verschilt erg per school wat voor soort materialen er zijn. Vaak bestaat het uit lego, kapla, dupla, clics, knex, knikkerbaan, dierbak enz. 
Ook de constructiehoek is vaak goed te gebruiken binnen een thema!

**Lees/schrijfhoek**
Een hoek waar je veel uit kunt halen! Maak het interessant voor de kinderen! Wat niet mag ontbreken in een lees/schrijfhoek zijn veel verschillende boeken. Zet deze boeken ook zo neer dat het uitnodigt. Daarnaast een letterkaart aan de muur met in ieder geval de letters die behandeld zijn de klas. Verder kun je nog stempels neerleggen, schrijfmateriaal en werkbladen. 
Andere leuke ideeën voor een lees/schrijfhoek zijn luisterboeken, een typemachine, tablet met verhaaltjes of schrijfspelletjes. Een brievenbus in de klas is ook erg leuk. De kinderen kunnen dan gericht brieven schrijven naar elkaar. Een ander idee is om knuffels neer te leggen. De kinderen kunnen dan een knuffel voorlezen uit een boek. 

**Atelier** 
Atelier klinkt heel groot, maar dit is vaak ook gewoon de knutsel/tekenkast. Het is belangrijk om voldoende materiaal in de klas te hebben waar de kinderen zelf ook mee aan de slag kunnen. Standaard spullen zijn potloden, stiften, scharen, lijm, prikpennen, gekleurd papier, tekenpapier, vouwblaadjes, klei, verf, kwasten en kosteloos materiaal. De kinderen kunnen met deze materialen zelf aan de slag aan een tafel in de klas. Het verven gebeurd in de verfhoek. 

**Computerhoek/Tablets**
Je kunt ze tegenwoordig niet meer wegdenken uit de klas. Computers en tablets. Er zijn inmiddels veel verschillende programma’s voor kleuters. Soms vanuit een methode of losse apps op de tablet.
Meer ideeën komen nog bij het kopje ‘De 21e eeuwse vaardigheden’. 

**Rekenhoek**

**Winkelhoek**
Altijd leuk en super leerzaam! Vraag ouders om lege verpakkingen en je hebt je winkel zo vol. Verder heb je nodig: een kassa, speelgoed, plastic tassen, papier en pennen.
De kinderen kunnen zelf gaan winkelen, producten prijzen en bonnetjes uitschrijven!
Een winkelhoek is ook leuk binnen verschillende thema’s. In de herfst bijvoorbeeld met paraplu’s, pompoenen of vogelhuisjes, in de winter met mutsen, sjaals en handschoenen, in de lente met bloemen en in de zomer met ijsjes. 

**Timmerhoek**
Timmeren is heel leuk. Het enige wat je eigenlijk nodig heb is wat hout, een hamer en spijkers. Je hebt natuurlijk  het spelletje hamertje tik, speciaal voor kleuters. Maar het is ook erg leuk om echt hout en spijkers een keer in de klas te hebben. En bijvoorbeeld schuurpapier om het hout mooi zacht te maken. Je zult zien dat dit erg aanslaat bij kleuters. Enige begeleiding is wel nodig. 

**Zand/watertafel**
De zand- en watertafel zijn altijd erg geliefd bij kinderen! En je kunt er ook zoveel mee! Natuurlijk zand en water met de benodigde schepjes, emmertjes en vormpjes. Maar er zijn ook veel andere leuke ideeën. 
De zandtafel kun je vullen met dieren en hekken. Of met stenen en graafmachines.
De watertafel kun je vullen met schelpen, zeedieren, ijs of bad eendjes. Of je kunt een waslijn ophangen, poppen en poppenkleertjes erbij leggen en wat zeep. 
Andere ideeën zijn knikkers met een knikkerbaan, aarde en zaadjes, kastanjes, mais en piepschuim.

**Muziekhoek**
Muziekinstrumenten zijn erg leuk om te ontdekken. Leg eens wat neer in de muziekhoek en laat kinderen er mee experimenteren. Achteraf mogen ze laten horen in de kring wat ze hebben geoefend. Het is leuk om elke week weer wat anders neer te leggen. Je kunt ook zelf instrumenten maken door flesjes of eitjes te vullen met verschillende materialen. Denk aan rijst, water, stenen, strijkkralen, zand. 

**Ontdekhoek**
Kleuters zijn van nature ontdekkers. Ze willen alles weten en onderzoeken. Daarom is een ontdekhoek in de klas ook super leuk. Je kunt het vaak makkelijk koppelen aan een thema. Ik zal hieronder een paar voorbeelden geven bij de vier seizoenen. Onder het kopje thema’s geef ik ideeën als het bij een thema past.
In de herfst kun je verschillende soorten noten, kastanjes en bladeren neerleggen. De kinderen kunnen hier goed naar kijken, misschien wel sorteren en natekenen. Ook een bak met slakken kan erg leuk zijn.
In de winter is het wat langer donker en kun je makkelijker experimenteren met licht. Een lichtbak, een zaklamp, een ledkaarsje, een lamp. Schaduwen maken.
In de lente is het natuurlijk leuk om hier verschillende zaadjes te planten. Je kunt er een gietertje bijzetten en een vergrootglas. Maar ook papier om te tekenen hoe het plantje er nu uit ziet en dit bij te houden in een schriftje. Je kunt ook rupsen of kikkervisjes in de klas nemen. Je kunt hierbij heel goed het proces zien van groeien. Kleuters vinden dit fantastisch!
In de zomer kun je een zonnebloem neerleggen. De kinderen kunnen deze onderzoeken en de zaadjes eruit halen. Hier kun je ook weer een vergrootglas bij leggen en tekenpapier. Ook leuk is een insectenbak in de klas met mieren. 
